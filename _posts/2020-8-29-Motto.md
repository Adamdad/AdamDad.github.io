---
title: 'The Motto, by Yuan Cui, Eastern Han Dynasty'
date: 2020-8-29
tags:
  - Greatest mind of all time
---

无道人之短，无说己之长。
施人慎勿念，受施慎勿忘。
世誉不足慕，唯仁为纪纲。
隐心而后动，谤议庸何伤？
无使名过实，守愚圣所臧。
在涅贵不淄，暧暧内含光。
柔弱生之徒，老氏诫刚强。
硁硁鄙夫介，悠悠故难量。
慎言节饮食，知足胜不祥。
行之苟有恒，久久自芬芳。

---崔瑗 《座右铭》